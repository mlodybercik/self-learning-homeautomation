% !TEX encoding = UTF-8 Unicode 

\chapter{Przegląd literatury}

% W tym rozdziale omówiono literaturę i istniejące rozwiązania problemu rozwiązywanego w dalszej części tej pracy. Pod uwage brano prace, które korzystają z klasycznych metod uczenia maszynowego oraz metod zawierających elementy sieci neuronowych. Analizie zostaną poddane użyte algorytmy jak i podejścia do osiągnięcia celu wspomagania decyzji automatyki domowej.

W tym rozdziale omówiono umiejscowienie tematu w literaturze. W pierwszej części opisano istniejące algorytmy i rozwiązania problemu. Pod uwagę brano te metody, które korzystają z klasycznych metod uczenia maszynowego oraz tych, które zawierają elementy sieci neuronowych. Analizie zostaną poddane użyte algorytmy jak i podejścia do osiągnięcia celu wspomagania decyzji automatyki domowej. W drugim etapie zawarte zostały opisy budowy i sposobów działania urządzeń Internetu Rzeczy.

\section{Algorytmy i rozwiązania}
\subsection{Systemy korzystające z algorytmów wykrywania epizodów}
\label{subsec:episode_discovery}
\textit{Episode discovery} (wykrywanie epizodów) to metoda data miningu (kopania danych) wykorzystująca istniejący ciąg występujących po sobie wydarzeń do wykrywania w nich powtarzalnych znaczących epizodów. Wśród epizodów można wyróżnić, tak zwane, epizody znaczące, które według zależnych od algorytmu charakterystyk, określają dany epizod jako często występujący.

Czesto można spotkać się pewną interpretacją ciągu zdarzeń w systemie gdzie każda występująca po sobie w pewnym oknie czasowym akcja jest reprezentowana jako odpowiedni znak ze zbioru wybranych możliwych zdarzeń. W przypadku opisu stanu systemu za pomocą reprezentacji znakowej, korzysta się z metodyki, gdzie duża litera oznacza przejście stanu danego urządzenia w załączone, a mała litera oznacza wyłączenie. W przykładowych ciągach zdarzeń, \verb|baDgb|, \verb|abD|, \verb|Dagb|. Można zauważyć, że zawsze po wystąpieniu wyłączenia urządzenia \verb|a|, następuje wyłączenie urządzenia \verb|b|. W rzeczywistości algorytmy są bardziej zaawansowane, ponieważ są w stanie wykryć epizody znaczące, które nie występują zawsze a w pewnym odsetku wszystkich wydarzeń i ponadto są w stanie operować na dużo dłuższych łańcuchach historycznych.

Wykorzystywanie algorytmów wykrywania epizodów na zapisanych już strumieniach wydarzeń pozwala na znalezienie pewnych nawyków i zależności z codziennego korzystania z domowych urządzeń. Znalezione i wyodrębnione epizody mogą zostać użyte z innymi algorytmami w celu podniesienia ich celności. Tak przetworzone dane wejściowe z dodatkowym użyciem innego algorytmu dają zdecydowanie lepsze wyniki niż w wypadku użycia samych sieci neuronowych bądź samego wykrywania epizodów \cite{episode_discovery_1}, \cite{episode_discovery_2}. 

% Smart Home Automation using IoT and Deep Learning 
% An Intelligent, Secure, and Smart Home Automation System
% Home Automation System Using IoT and Machine Learning Techniques
% Use of Prediction Algorithms in Smart Homes
% Smart Home Automation Using Machine Learning Algorithms
% A machine learning approach to predict the activity of smart home inhabitant
% Improving Home Automation by Discovering Regularly Occurring Device Usage Patterns

Ważnym elementem wykorzystania technik wykrywania epizodów jest prawidłowy wybór algorytmu (SPADE \cite{SPADE}, SPEED \cite{SPEED}, WINEPI \cite{WINEPI}, ...) jak i jego hiperparametrów, ponieważ inne wartości parametrów wybierających epizod znaczący mogą mocno wpływać na końcowy wynik \cite{episode_discovery_2}. O ile w przypadku algorytmu, nieprawidłowy wybór może ograniczać się do wydłużonego czasu poszukiwania epizodów, a co za tym idzie, większego zużycia zasobów przez system, tak w przypadku niewłaściwych parametrów, algorytm może proponować za dużo akcji i nawyków, które źle będą wpływały na końcowy wynik, co w końcu sprawi, że komfort korzystania z takiego systemu będzie niedostateczny.

Podejście wykrywania epizodów, jest metodą skupiającą się na pewnych ciągach zdarzeń, które nie biorą pod uwagę żadnych innych zewnętrznych parametrów. Sprawia to, że system uczy się ciągów wydarzeń bez względu na aktualny stan systemu, czyli na przykład porę dnia, temperaturę w pomieszczeniu, dzień tygodnia czy też pogodę. Połączenie klasycznych algorytmów \textit{episode discovery} z dodatkowymi algorytmami, które biorą pod uwagę inne parametry systemu, rozwiązuje ten problem, ale dodaje dużo skomplikowania w implementacji.

Korzystanie z metody dużych i małych liter do oznaczania wyłączeń i włączeń urządzeń tworzy dodatkowo pewne ograniczenia w postaci braku lub bardzo skomplikowanej obsługi urządzeń o niebinarnych stanach. O ile w przypadku urządzeń gdzie stanów jest kilka, jak na przykład systemy HVAC, można każdy z trybów pracy zinterpretować jako inną czynność, tak w przypadku urządzeń gdzie istnieje teoretycznie nieskończenie wiele stanów pośrednich, tak jak na przykład w ściemniaczach żarówkowych, nie jest możliwe reprezentowanie każdego z nich.

% \subsection{Systemy grafowe}
\subsection{Systemy korzystające z procesów Markowa}
Podczas modelowania zmian stanu systemu automatyki domowej można skorzystać z podejścia, gdzie próbujemy opisać ciąg zdarzeń za pomocą prawdopodobieństwa przejść między stanami. Bardzo pomocne w takiej strategii okazuje się korzystanie z modeli Markowa. Istnieje pewne rozszerzenie, które okazuje się bardziej pomocne w wypadku modelowania ludzkiej interakcji i zachowań z powodu uwzględnienia niezależnych i nieznanych przez model stanów, nazywane ukrytym modelem Markowa. Czyste podejście z prawdopodobieństwem odpowiada na pytanie, jaka jest szansa na wykonanie akcji \verb+A+ pod warunkiem tego, że poprzednio wykonana akcja to \verb+B+, dodatkowe ukryte informację pomagają w dokładniejszym określeniu przewidywanego stanu systemu.

Podobnie jak w przypadku wykrywania epizodów (\ref{subsec:episode_discovery}) do wytworzenia reprezentacji zmian systemu wykorzystywany jest literowy zapis, co sprawia, że te podejścia mają takie same ograniczenia. Jedna z prac \cite{markov_1}, próbuje rozwiązać problem związany z rzeczywistą (niebinarną) naturą pewnych stanów poprzez kwantyzację w konkretne stany. Konkretne wartości temperaturowe zamieniane są na arbitralny identyfikator wskazujący na daną temperaturę, co używane jest w modelu jako jeden z parametrów.

Podejście znalezione w \cite{markov_1}, próbuje rozwiązać, za pomocą autorskiej metody \textit{IHMM} (Improved Hidden Markov Models), problem powiązania pewnych konkretnych nawyków i ciągów wydarzeń z pewną temporalną zmienną, co sprawia, że system podpowiada konkretne akcje dokładniej o konkretnych porach dnia, lecz dalej nie rozwiązuje problemu rozpoznania np. dni tygodnia czy pogody.

Inna implementacja \cite{markov_2}, korzysta z innego, również autorskiego rozwinięcia modeli markowa \textit{TMM} (Task-based Markov Model). Metoda skupia się na zidentyfikowaniu wysokopoziomowych zadań, które to dalej są wykorzystywane do stworzenia pomniejszych modeli reprezentujących ciąg zdarzeń w konkretnym zadaniu. Zadania są identyfikowane na podstawie przerwy pomiędzy kolejnymi wydarzeniami oraz na podstawie dodatkowej informacji o lokalizacji danego urządzenia. Operacje wraz z informacjami o ilości, długości i położenia w przestrzeni używane są przez algorytm k-średnich do pogrupowania zadań i stworzenia zbioru konkretnych ciągów.

% TEORETYCZNE PODSTAWY ZASTOSOWAŃ UKRYTEGO MODELU MARKOWA DO ROZPOZNAWANIA WZORCÓW
% MavHome: An Agent-Based Smart Home
% Behavior prediction using an improved Hidden Markov Model to support people with disabilities in Smart Homes

% inne:
% MavHome: An Agent-Based Smart Home
% An Intelligent, Secure, and Smart Home Automation System
% Tu jest ładnie napisane dużo: Smart Home Automation using IoT and Deep Learning

\subsection{Sieci neuronowe}

% Automated Smart Home Controller Based on Adaptive Linear Neural Network 
% Smart Home Automation-Based Hand Gesture Recognition Using Feature Fusion and Recurrent Neural Network

Często spotyka się w parze z innym algorytmem sieci neuronowe, ponieważ są w stanie poprawić zdecydowanie celność predykcji niskim kosztem \cite{episode_discovery_1}. Istnieją pewne rozwiązania, gdzie sieci neuronowe są głównym sposobem na przeprowadzanie predykcji. Ich szerokie zastosowanie i wiele istniejących rozwiązań sprawia, że są w stanie występować na prawie każdej platformie obliczeniowej. Dodatkowo w ciągu ostatniej dekady widać było zdecydowany rozrost zastosowań i nowych rozwiązań korzystających w pewien sposób z głębokich sieci neuronowych.

Różne istniejące rozwiązania i modele głębokich sieci neuronowych daje duże pole do ich zastosowań. W przypadku pracy autorstwa S. Umamageswari \cite{neural_1}, zastosowano jedno z popularnych w ostatnim czasie rozwiązań \textit{LSTM} (long short-term memory). Rekurencyjne sieci neuronowe korzystające z warstw \textit{LSTM} są w stanie modelować pewne zależności w danych, występujące z dużym odstępem czasowym. Jest to dobre zastosowanie dla sieci wykorzystujących dużą ilość danych wejściowych zawierające informacje temporalne w odpowiedniej postaci. Takie modele matematyczne w procesie propagacji wstecznej błędu, są w stanie "nauczyć" się ciagu konkretnych zadań wykonywanych o konkretnych porach dnia, prezentując systemowi przykładowe historyczne wystąpienia tych zadań \cite{ksiazka_tf}.

Ciekawym podejściem okazuje się wykorzystanie konwolucyjnych sieci neuronowych w przypadku wprowadzania dodatkowych zmiennych do systemu \cite{conv_1}. System w celu określenia następnej akcji którą ma podjąć bierze pod uwagę wyraz twarzy użytkownika. Obraz twarzy, przekształcany jest przez sieci konwolucyjne do zestawu informacji mówiącym o samopoczuciu użytkownika.

\subsection{Podsumowanie i wnioski}
Biorąc pod uwagę przeprowadzoną analizę, widać, że wstępne przetwarzanie danych i odpowiednie ich spreparowanie jest bardzo kluczowe. Prawidłowa reprezentacja stanu w systemie jest bardzo ważna, ponieważ to na podstawie tego system będzie przeprowadzał swoje predykcje. W przypadku tradycyjnych algorytmów uczenia maszynowego widać ich zdecydowane ograniczenia, których rozwiązanie wymaga zdecydowanego komplikowania problemu poprzez wprowadzanie kwantyzowanych informacji czy zmiennych reprezentujących wartości temporalne. Metodą dającą największą elastyczność okazuje się wykorzystanie głębokich sieci neuronowych, ze względu na ich możliwość, przy wcześniejszym odpowiednim przekształceniu wejścia lub wyjścia, wprowadzania danych o różnych formatach, czy sterowania szerokim zakresem różnych urządzeń.

\section{Urządzenia IoT}

% A Survey based on Smart Homes System Using Internet-of-Things 
% Energy-Efficient System Design for IoT Devices
% An Overview of IoT Based Smart Homes
% A survey of Internet-of-Things: Future Vision, Architecture, Challenges and Services 
% What is a smart device? - a conceptualisation within the paradigm of the internet of things


Internet jest zbiorem technologii który bardzo zmienił sposób funkcjonowania ludzi. Wraz ze spadającym kosztem podłączenia urządzenia do internetu, znajdujemy coraz to nowsze zastosowania dla właśnie takich urządzeń. W ostatnich latach jesteśmy świadkami pewnej rewolucji w której ciągle podłączone do sieci urządzenia przenikają do naszego codziennego życia. Jako ludzie, posiłkujemy się tymi rzeczami w celu poprawy jakości i komfortu naszego istnienia \cite{iot_improves_lifes}. Aktualne czasy przyniosły ludzkości znaczący wzrost liczby zawsze podłączonych do internetu rzeczy w różnych obszarach, takich jak zdrowie, przemysł, transport czy rolnictwo. Jednym zastosowaniem, które cieszy się największą uwagą z urządzeń IoT (\textit{Internet-of-Things}), są takie, które sprawują swoje role w inteligentnych domach. W przypadku każdego z tych urządzeń w dowolnym zastosowaniu, można mówić o dwóch idących w parze elementach, którymi są osobno ,,rzecz'' i osobno ,,internet''.

\subsection{\textit{Rzecz}}
Kontekst rzeczy w domenie internetu rzeczy jest bardzo rozmyty, ze względu na swoją logiczną strukturę jak i fizyczne zastosowanie, co dalej tworzy podział na smart i nie-smart urządzenia. Literatura wyróżnia trzy elementy które definiują typ urządzenia. Są to: świadomość kontekstu, autonomia i łączność \cite{smart_dumb_devices}. Mowa tutaj o bardzo różnych systemach, które mogą agregować w jedność wiele czujników, wiele siłowników, procesorów i sposobów komunikacji. Do pierwszej z tych grup zaliczają się takie obiekty, które poza zbieraniem danych, są w stanie reagować na ich zmianę. Są to na przykład smart termostaty, które na podstawie temperatury zadanej i mierzonej decydują o odpowiedniej zmianie w swoim systemie. Mierzona temperatura może pochodzić z wprost z urządzenia lub też z innych urządzeń znajdujących się w środowisku. Do drugiej grupy, kontynuując poprzedni przykład, zaliczyć można urządzenia-satelity, które mają dwa główne zadania. Zadaniem pierwszego typu jest zagregowanie danych pochodzących ze środowiska i przesłanie do jednostki zarządczej. W drugim typie zadań, przyrządy reagują na polecenia pochodzące z systemu i sterują mechanizmami w celu osiągnięcia ogrzewania lub chłodzenia, dodatkowo zgłaszając informację o powodzeniu akcji.

% W drugim typie zadań, nie-smart urządzenia sterujące ogrzewaniem lub chłodzeniem, których zadaniem jest tylko reakcja na polecenia pochodzące z systemu i ewentualna informacja zwrotna o powodzeniu.
% Najczęściej takie systemy są złączone z urządzeniami codziennego użytku. 


\subsection{\textit{Internet}}
Internet w kontekście inteligentnych urządzeń to jedynie zbiór technologii i protokołów używanych przez każdy system w celu komunikacji. Bardzo ważnym aspektem w roli inteligentnych urządzeń jest wymiana informacji, bez tego byłoby trudno powiedzieć o rzeczywiście inteligentnych urządzeniach, ponieważ najprościej nie byłyby w stanie dowiedzieć się o stanie reszty systemu lub przesłać tę informację dalej w celu przetworzenia. Wykorzystanie przez IoT istniejących rozwiązań zdecydowanie ułatwiło takim urządzeniom wejście na rynek, ponieważ każde z nich, jest na równi z każdym innym, ze względu na niezależność tych protokołów od urządzeń, ale także przez to, że takie systemy często korzystają z istniejącej już infrastruktury sieciowej (TCP/IP) \cite{rfc791} lub taką infrastrukturę tworzą sobie same \cite{spontaneous_networking}, \cite{spontaneous_wireless_networking}.

% \subsection{\textit{Internet Rzeczy}}

% Jesteśmy w stanie w każdym momencie, gdziekolwiek jesteśmy wyszukać odpowiedzi na każde nasze pytanie.
% Gigantyczne ilości informacji sa generowane, agregowane, przetwarzane i przesyłane w każdym momencie.
% jak na przykład redukcja zużycia energii elektrycznej, czy wykonywanie pewnych czynności za użytkownika.